[
  {
    "a": 1,
    "b": "Historyczne zdjęcie zostało wykonane 23 sierpnia 1965 r. przez amerykańskiego satelitę wywiadowczego KH-4A 1023. Był to dwudziesty trzeci statek serii KeyHole-4A tajnego programu CORONA. Celem misji było wykonane zdjęć terytorium ZSRR, Chin, Indii, Pakistanu, Kanady, Algierii i Polski z wysokości wahającej się pomiędzy 200 a 400 km nad powierzchnią Ziemi. Satelita wykonał łącznie 4469 zdjęć obejmujących obszar niemal miliona kilometrów kwadratowych, po czym spłonął w atmosferze. Współczesne “zdjęcie” pochodzi z serwisu Geoportal.",
    "c": [
      "winogrady"
    ]
  },
  {
    "a": 2,
    "b": "Nazwa osiedla pochodzi od patronów ulic, które się tutaj znajdują: Gieorgija Dobrowolskiego, Władisława Wołkowa oraz Wiktora Pacajewa. Byli to radzieccy kosmonauci, którzy jako pierwsi w historii astronautyki pracowali na pokładzie załogowej stacji orbitalnej (Sojuz 11). Podczas powrotu załogi na ziemię, kabina uległa rozhermetyzowaniu, a sami kosmonauci, którzy wg ówczesnych standardów nie posiadali skafandrów, ponieśli śmierć. Powodem upamiętnienia tragedii przez PRL-owski władze był fakt, że okres feralnej misji (6–29 czerwca 1971) zszedł się w czasie z budową bloków i ich zasiedlaniem na w/w osiedlu.",
    "c": [
      "osiedle",
      "prl",
      "winogrady"
    ]
  },
  {
    "a": 3,
    "b": "Park Jurija Gagarina - pierwszego człowieka w przestrzeni kosmicznej, wbrew pozorom nie znajduje się na osiedlu Kosmonautów, lecz w jego bezpośrednim sąsiedztwie - na osiedlu Pod Lipami. Budowę parku rozpoczęto 1 czerwca 1976 roku. Na jego terenie znajduje się obelisk według projektu Jerzego Sobocińskiego wzniesiony ku czci Jurija Gagarina. W latach 70. XX wieku w parku stanął samolot typu Lim, będąc jedną z atrakcji dla dzieci. Dziś po samolocie nie ma już śladu...",
    "c": [
      "park",
      "prl",
      "winogrady"
    ]
  },
  {
    "a": 4,
    "b": "Proces odbudowy mostu Cybińskiego należał do najbardziej spektakularnych przedsięwzięć inwestycyjnych ostatnich lat. Przęsło starego mostu Rocha, które złożone było nad kanałem ulgi, trzeba było przetransportować kilometr na północ oraz przemieścić nad mostem Mieszka I. Ważące 450 ton przęsło należało podnieść na wysokość 9 m, przetoczyć po moście Mieszka I oraz znowu opuścić na poziom gruntu. Kulminacyjny moment przetaczania stalowego przęsła po moście 29 września 2007 oglądały setki poznaniaków.",
    "c": [
      "ostrów tumski",
      "most",
      "śródka",
      "zniszczenia wojenne"
    ]
  },
  {
    "a": 5,
    "b": "Nazwa ulicy pochodzi od ludności pochodzenia żydowskiego, której napływ do miasta zadecydował o przydzieleniu im w tym miejscu getta. Na ulicy Żydowskiej mieszkali jednak także chrześcijanie, a sam magistrat pilnował, aby domy do nich należące nie przechodziły w ręce żydowskie. Getto obowiązywało do pożaru miasta w roku 1803. Pod koniec XIX wieku na ulicy znajdowały się trzy synagogi gminne, które zostały rozebrane po oddaniu do użytku synagogi przy ul. Wronieckiej.",
    "c": [
      "stary rynek",
      "kamienica",
      "ulica",
      "zniszczenia wojenne"
    ]
  },
  {
    "a": 6,
    "b": "Około 1913 roku Leopold Goldenring, żydowski kupiec i właściciel winiarni mieszczącej się w kamienicy pod numerem 45 (obecnie znajduje się tam Muzeum Instrumentów Muzycznych), wpadł na pomysł zbudowania studzienki, która miałaby pełnić funkcję użytkową jako poidło dla koni i źródło wody dla kwiaciarek. Modelką, która pozowała rzeźbiarzowi podczas tworzenia postaci Bamberki, była Polka - Jadwiga Gadziemska, która pracowała wówczas w winiarni należącej do pomysłodawcy pomnika. Do jej obowiązków należała obsługa klientów, rozlewanie win do butelek, przynoszenie wina i wody z piwnicy na górę winiarni. Pozowanie rzeźbiarzowi było nagrodą za jej sumienną pracę.",
    "c": [
      "pomnik",
      "stary rynek"
    ]
  },
  {
    "a": 7,
    "b": "Pod adresem Stary Rynek 50 znajduje się dom nazywany Kamienicą pod Daszkiem. Przydomek „pod Daszkiem” pochodzi nie tylko od znajdującego się w niej lokalu serwującego wina w butelkach i na kieliszki, lecz także nawiązuje do pewnej anegdoty. Według niej, mający tu w 1700 roku kwaterę August II Mocny, podczas jednej z uczt wypadł w stanie upojenia alkoholowego przez okno na piętrze. Na szczęście monarchy, pod oknem znajdował się drewniany daszek, który uratował go przed poważniejszymi urazami.",
    "c": [
      "stary rynek",
      "kamienica",
      "zniszczenia wojenne"
    ]
  },
  {
    "a": 8,
    "b": "W miejscu, w którym dzisiaj znajduje się parking przy Urzędzie Miasta, kiedyś znajdował się… trzeci pod względem wysokości budynek w Europie! Był nim kościół pw. Św. Marii Magdaleny, erygowany w 1263 roku. Budowa świątyni zakończyła się 125 lat później. Kolegiata spłonęła doszczętnie w 1780 roku. Ruiny zostały rozebrane w 1802 roku, na ich miejscu powstał plac nazwany przez władze Pruskie Neuer Markt (Nowy Rynek). Po wojnie zmieniono nazwę na Plac Kolegiacki, nawiązując tym samym do świątyni stojącej w tym miejscu przez stulecia i górującej nad miastem. Co ciekawe, wschodnia, charakterystycznie zagięta, linia zabudowy placu odtwarza dawny przebieg murów miejskich.",
    "c": [
      "plac"
    ]
  },
  {
    "a": 9,
    "b": "Nazwa ulicy pochodzi od bramy (furty) w murach miejskich, która była kiedyś tutaj umiejscowiona. Nazywana ona była Ciemną, Smrodliwą, a także Ślepą Bramką. Pierwsza nazwa wiąże się z konduktami żałobnymi podążającymi przez nią na cmentarz znajdujący się poza murami Poznania. Druga - z uwagi na fakt, że powstały w okolicy bramki zaułek był stale brudny, a panujący tam zapach paskudny. Gdy natomiast zapadała decyzja o jej rozbiórce, mieszkańcy zaczęła używać nazwy „Ślepa Bramka”.",
    "c": [
      "ulica"
    ]
  },
  {
    "a": 10,
    "b": "W klasztornej bibliotece znajduje się około 10 tysięcy rękopisów i starodruków, w tym 172 inkunabuły. Jednak najcenniejsze przedmioty oraz sporo rękopisów i druków z biblioteki klasztornej do dziś znajduje się w bibliotekach królewskich w Sztokholmie i Uppsali. Stało się tak, ponieważ podczas potopu szwedzkiego (w 1657) kościół został podpalony przez Brandenburczyków, a skarby zrabowane i przewiezione do Szwecji.",
    "c": [
      "obiekty sakralne",
      "zniszczenia wojenne"
    ]
  },
  {
    "a": 11,
    "b": "Ulica Piaskowa znajduje się kilkanaście metrów na północ od skrzyżowania z Małymi Garbarami i Estkowskiego. Nazwa ulicy wzięła się stąd, iż znajdowała się ona na terenie suchym (w przeciwieństwie do otaczających ją dawniej Łąk Dominikańskich). Została wytyczona i otrzymała nazwę Sandstrasse w pierwszej połowie XIX wieku. Nazwę w brzmieniu polskim (ulica Piaskowa) nadano 16 czerwca 1919 r.",
    "c": [
      "garbary",
      "ulica"
    ]
  },
  {
    "a": 12,
    "b": "Widoczny na historycznej fotografii obiekt nie pełnił funkcji Domu Dziecka w dzisiejszy tego słowa znaczeniu. Przed laty mieścił się tutaj dom towarowy z zabawkami dla najmłodszych. Po wybudowaniu kompleksu wysokościowców Alfa przy ulicy Święty Marcin, sklep z zabawkami przeniesiono do budynku, w którym obecnie znajduje się restauracja Sphinx, samą zaś kamienicę - wyburzono. Na jej miejscu powstał inny dom - Dom Książki.",
    "c": [
      "kamienica"
    ]
  },
  {
    "a": 13,
    "b": "Kościół pw. Wszystkich Świętych przy ulicy Grobla początkowo służył jako zbór ewangelicki. W 1768 roku Sejm Rzeczypospolitej udzielił zgody protestantom na wznoszenie murowanych świątyń. Już w 1777 roku rozpoczęła się budowa pierwszego zboru protestanckiego w Poznaniu. Aby zapewnić właściwe posadowienie konstrukcji na podmokłych terenach nadwarciańskich łąk, w ziemię wbito ponad trzysta dębowych pali. W 1945 roku obiekt przejęli katolicy, nadając mu wezwanie po nieistniejącym już kościele, który znajdował się w pobliżu - na ulicy Wszystkich Świętych (której nazwa pochodzi właśnie od patronów świątyni).",
    "c": [
      "obiekty sakralne"
    ]
  },
  {
    "a": 14,
    "b": "W przeszłości powodzie bardzo często nawiedzały Poznań. Ich przyczyną był silnie meandrujący niegdyś bieg Warty. Aby uchronić miasto przed regularnymi podtopieniami, w 1724 roku, u wylotu ulicy Wrocławskiej, została ustawiona figura św. Jana Nepomucena - patrona mostów, osób tonących oraz orędownika wiernych podczas powodzi. Niestety, na niewiele się to zdało - już w 1736 roku miała miejsce największa powódź w historii miasta. Woda zerwała osiem mostów zlokalizowanych na Warcie, podmyła większość ówczesnych zabudowań oraz naruszyła konstrukcję murów miejskich.",
    "c": [
      "pomnik",
      "stary rynek"
    ]
  },
  {
    "a": 15,
    "b": "Po wkroczeniu wojsk niemieckich do Poznania, Nowa Synagoga przy ulicy Stawnej została zaadaptowana przez okupanta na krytą pływalnię dla żołnierzy Wehrmachtu. Zniszczono wtedy wnętrze oraz drastycznie uproszczono bryłę budynku, m.in. rozbierając kopuły i zmieniając lokalizację oraz wymiary otworów drzwiowych i okiennych. W takiej zubożałej formie obiekt przetrwał do czasów współczesnych. Koniec wojny nie wiązał się jednak z przywróceniem budynkowi pierwotnej funkcji - pływalnia w budynku po synagodze została zamknięta w dopiero 2011 roku.",
    "c": [
      "obiekty sakralne",
      "synagoga"
    ]
  },
  {
    "a": 16,
    "b": "Pod koniec XIX wieku w Poznaniu żyło około 2000 Żydów. Uczęszczali oni do kliku synagog zlokalizowanych w dzielnicy żydowskiej. W 1880 roku pojawił się pomysł wybudowania nowej synagogi - świątyni, która mogłaby pomieścić 1200 wiernych. Prace budowlane na rogu ulic Wronieckiej i Stawnej rozpoczęły się w 1906 roku i trwały nieco ponad rok. Uroczyste otwarcie Nowej Synagogi nastąpiło 5 września 1907 roku. Budynek spełniał funkcję domu modlitwy bardzo krótko, bo niespełna 33 lata - aż do wybuchu II wojny światowej.",
    "c": [
      "obiekty sakralne",
      "synagoga",
      "zniszczenia wojenne"
    ]
  },
  {
    "a": 17,
    "b": "Ulica Stawna została wytyczona po zburzeniu fortyfikacji miejskich pod koniec XVIII wieku. Jej przebieg pokrywa się w znacznym stopniu z linią zabudowy murów obronnych w ich północnej części. Nazwa ulicy nawiązuje do znajdujących się niegdyś w tej okolicy rozlewisk Bogdanki - lewobrzeżnego dopływu Warty. W okazałej, zabytkowej kamienicy narożnikowej widocznej na obu zdjęciach mieści się obecnie jedyny w Poznaniu czynny dom modlitwy gminy żydowskiej.",
    "c": [
      "kamienica",
      "ulica"
    ]
  },
  {
    "a": 18,
    "b": "Teatr letni w Parku Cytadela został zbudowany w czynie społecznym przez młodzież miasta Poznania. Uroczyste otwarcie amfiteatru nastąpiło w 1968 roku. W czasach swojej świetności, przypadającej na lata 70-te, obiekt mógł pomieścić do czterech tysięcy widzów, zgromadzonych na występach zespołów ludowych oraz koncertach orkiestr wojskowych. W latach 80-tych rozpoczął się proces stopniowej degradacji obiektu. Obecnie (2021 rok) na terenie amfiteatru planowane jest utworzenie ogrodu miododajnego.",
    "c": [
      "cytadela",
      "park",
      "winogrady"
    ]
  },
  {
    "a": 19,
    "b": "Walki o ostateczne wyzwolenie Poznania z rąk niemieckiego okupanta zakończyły się rankiem 23 lutego 1945 roku. Po pięciodniowym oblężeniu poddała się wtedy załoga Cytadeli. Czerwonoarmiści nie mieli litości dla Niemców - ranni żołnierze ginęli w kazamatach fortów paleni żywcem miotaczami ognia. Sam dowódca obrony, generał Ernst Gonell, popełnił samobójstwo. Wojenne zniszczenia dotknęły niemal 55% zabudowy Poznania, sama jednak Cytadela została uszkodzona w niewielkim stopniu. Fortyfikacje zostały rozebrane w później - a cegły, z których powstawały 100 lat wcześniej, zostały wykorzystane podczas odbudowy miasta.",
    "c": [
      "cytadela",
      "winogrady",
      "zniszczenia wojenne"
    ]
  },
  {
    "a": 20,
    "b": "Otwarcie w 1923 roku kolejki wąskotorowej w północnej części Poznania podyktowane było koniecznością skomunikowania fortu Winiary z poligonem na Biedrusku. Siedemnsatokilometrowy szlak rozpoczynał się w okolicy współczesnej stacji kolejowej Garbary. Dalej trasa biegła wzdłuż dzisiejszych ulic: Szelągowskiej, Winogrady, Przełajowej, Naramowickiej, a następnie wzdłuż drogi do Biedruska. Istniała też bocznica, dzięki której kolejka wjeżdżała przez Bramę Polną (Północą) do fortu Winiary. Kolejka przestała funkcjonować po zaledwie sześciu latach istnienia.",
    "c": [
      "cytadela",
      "park",
      "winogrady"
    ]
  },
  {
    "a": 21,
    "b": "Niewielka dzielnica Poznania o nazwie Szeląg oddziela Winogrady od brzegów Warty. Swoją nazwę zawdzięcza burmistrzowi miasta - Mikołajowi Schilingowi, który w XVI wieku wybudował na miejscu istniejącego tutaj wówczas folwarku fabrykę prochu. Wraz z upływem czasu okolica stopniowo traciła swój przemysłowo-rolniczy charakter i zaczęła zyskiwać walory rekreacyjne. Tuż po wybudowaniu Fortu Winiary (pierwsza połowa XIX wieku), w klinie oddzielającym go od Warty, powstał park, a prowadzona tutaj restauracja “Szeląg” szybko stała się popularnym celem niedzielnych spacerów mieszkańców Poznania. W czasie swojej świetności mogła pomieścić na swoich tarasach nawet 5000 klientów! W 1922 roku na Szeląg swoją siedzibę przeniosło Bractwo Kurkowe Strzeleckie, jednocześnie wchodząc w posiadanie restauracji oraz ogrodu. Urządzona tutaj strzelnica posiadała 37 krytych stanowisk i była przez pewien czas największym tego typu obiektem w Polsce, sam park zaś zaczęto nazywać Strzeleckim. Niestety, po wojnie okolica nie odzyskała już dawnej świetności. Co ciekawe, to właśnie na terenie obecnego Szeląga odnaleziono najstarsze (sprzed 10 000 lat) ślady pobytu człowieka na obszarze dzisiejszego Poznania (wyroby krzemienne, ceramika).",
    "c": [
      "park",
      "szeląg"
    ]
  },
  {
    "a": 22,
    "c": [
      "jeżyce",
      "kamienica"
    ]
  },
  {
    "a": 23,
    "b": "Znajdująca się na Śródce ulica Cybińska jest jedną z najkrótszych ulic w Poznaniu. Współczesne zdjęcie obejmuje nieco ponad połowę jej biegu (łącznie ok. 70 metrów). W przeszłości ulica ta była znacznie dłuższa i prowadziła prosto na rynek Śródecki. Skrócenie podyktowane było wybudowaniem ronda Śródka oraz odchodzącej z niego w kierunku zachodnim Trasy Chwaliszewskiej.",
    "c": [
      "śródka",
      "ulica"
    ]
  },
  {
    "a": 24,
    "b": "Ostrówek to nazwa miasteczka położonego na maleńkiej wyspie w rozwidleniu Cybiny. Prawa miejskie Ostrówek uzyskał w 1444 roku z rąk Władysława Warneńczyka i przez długi czas dzierżył tytuł najmniejszego miasta Korony Polskiej. O jego (niedużej) wielkości dobitnie świadczy fakt, że miasteczko posiadało tylko jedną ulicę. Kameralne miasteczko utraciło prawa miejskie w 1800 roku, kiedy to razem ze Śródką zostało włączony w granice Poznania. Na przełomie XIX i XX wieku, po obu stronach ulicy prowadzącej przez most na Ostrów Tumski wyrosły kamienice czynszowe, samą zaś ulicą przez pewien czas kursowały tramwaje konne. Niestety dziś, po dawnej mieścinie nie ma już śladu...",
    "c": [
      "śródka",
      "ulica"
    ]
  },
  {
    "a": 25,
    "c": [
      "ostrów tumski",
      "most",
      "śródka"
    ]
  },
  {
    "a": 26,
    "b": "Widoczny na pierwszym planie historycznego zdjęcia łuk to element łącznika pomiędzy starym, renesansowym ratuszem, a nie istniejącym już budynkiem Nowego Ratusza. Rozwój miasta, który miał miejsce w drugiej połowie XIX wieku, spowodował nasilające się problemy lokalowe poznańskiego magistratu. W 1884 roku podjęto uchwałę o budowie nowego ratusza, który sprostałby potrzebom urzędników. Podczas wyboru projektu władze pruskie dążyły do podkreślenia niemieckości Poznania poprzez stosowanie się do założeń Kulturkampfu. Neorenesansowy budynek oddano do użytku w 1895 roku. Podczas wojny został zniszczony w stopniu umożliwiającym odbudowę, jednak z uwagi na niechęć poznaniaków do pruskiego akcentu na renesansowym rynku, pomysłu zaniechano. Obecnie, w miejscu, w którym przez 50 lat stał Nowy Ratusz, znajduje się odbudowany gmach wagi miejskiej.",
    "c": [
      "ratusz",
      "stary rynek"
    ]
  },
  {
    "a": 27,
    "b": "Niewielu wie, że w Poznaniu, w czasach zaborów, znajdował się plac Świętego Piotra. Jego nazwa pochodziła do ewangelickiego kościoła pod wezwaniem św. Piotra (Petrikirche), usytuowanego u wylotu dzisiejszej ulicy Półwiejskiej. Budowę świątyni w tym miejscu zakończono w 1841 roku, sam zaś projekt nawiązywał do gmachu kościoła w Straupitz. Polska społeczność określała budynek żartobliwie jako „księże portki” albo „portki księdza”. Tuż po wojnie świątynia została zburzona - zresztą podobny los w późniejszym czasie spotkał większość okolicznych zabudowań. Sam plac przetrwał do dziś i nosi nazwę placu Wiosny Ludów.",
    "c": [
      "obiekty sakralne",
      "plac"
    ]
  },
  {
    "a": 28,
    "b": "Na przełomie XIX i XX wieku, na niewielkiej działce o kształcie trójkąta, znajdującej się w klinie na zbiegu ulic Krysiewicza i Ogrodowej wybudowano neorenesansowa kamienicę przypominającą nowojorski Flatiron Building. Zniszczenia wojenne pozbawiły budynek charakterystycznej wieżyczki. W takiej formie gmach przetrwał do początków XXI wieku, kiedy to podczas rozbiórki sąsiedniej kamienicy, naruszono konstrukcję „Żelazka”, co ostatecznie doprowadziło do podjęcia decyzji o jego rozbiórce w 2011 roku. W latach 2017-2019 miała miejsce odbudowa kamienicy. Co ciekawe, elewację budynku odtworzono przy użyciu tradycyjnych metod i materiałów zgodnych z oryginalnymi.",
    "c": [
      "kamienica"
    ]
  },
  {
    "a": 29,
    "b": "Największy browar w Poznaniu, należący do rodziny Huggerów, zbudowano na działce ograniczonej cmentarzem ewangelickim od północy (dziś park przy Starym Browarze) i  dzisiejszymi ulicami: Półwiejską (od wschodu), Kościuszki (od południa) i Ratajczaka (od zachodu). Jego zabudowania były typowym przykładem ówczesnej architektury przemysłowej, określanej w Prusach jako Rundbogenstil. Monumentalny charakter zakładu potęgowało dodatkowo jego położenie - browar wzniesiony został na skarpie wzmocnionej ceglanym murem oporowym. Na przełomie XX i XIX wieku, podupadające zakłady doczekały się rewitalizacji. Po przebudowie browar zyskał nową funkcjonalność - obecnie w jego miejscu znajduje się galeria handlowa Stary Browar.",
    "c": [
      "stary browar"
    ]
  },
  {
    "a": 30,
    "b": "Gmach Teatru Miejskiego w Poznaniu został wzniesiony w latach 1909-1910. Wcześniej jego funkcję pełnił budynek Arkadii, położony tuż przy placu Wolności. Fasadę nowego teatru stanowi portyk wzniesiony zgodnie z regułami architektury klasycznej starożytnego Rzymu. Siedemnaście stopni prowadzących do wejścia ograniczają po obu stronach rzeźby: po lewej jest to rzeźba kobiety na lwie (symbolizująca Lirykę), po prawej jest to mężczyzna z idącą przy nim panterą (przedstawiający Dramat). Na szczycie schodów wznosi się sześć monumentalnych, jońskich kolumn, dźwigających trójkątny tympanon zwieńczony symbolem budynku – pegazem.",
    "c": [
      "dzielnica cesarska",
      "opera",
      "zniszczenia wojenne"
    ]
  },
  {
    "a": 31,
    "c": [
      "ulica",
      "zniszczenia wojenne"
    ]
  },
  {
    "a": 32,
    "c": [
      "bazar",
      "hotel"
    ]
  },
  {
    "a": 33,
    "c": [
      "bazar",
      "hotel",
      "plac", 
      "zniszczenia wojenne"
    ]
  },
  {
    "a": 34,
    "c": [
      "stary port",
      "ulica",
      "zniszczenia wojenne"
    ]
  },
  {
    "a": 35,
    "c": [
      "chwaliszewo",
      "obiekty sakralne",
      "powódź"
    ]
  },
  {
    "a": 36,
    "c": [
      "chwaliszewo",
      "prl",
      "ulica"
    ]
  },
  {
    "a": 37,
    "c": [
      "chwaliszewo",
      "prl",
      "ulica"
    ]
  },
  {
    "a": 38,
    "c": [
      "chwaliszewo",
      "prl",
      "ulica"
    ]
  },
  {
    "a": 39,
    "c": [
      "ulica",
      "winogrady"
    ]
  },
  {
    "a": 40,
    "c": [
      "stary browar",
      "budowa"
    ]
  }
]